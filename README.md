# Veri alanında çalışmak isteyenler için mülakat soruları.

## 365 Data Science Interview Question and Answer kitabından çeviri ve kendi deneyimlerimin harmanlanmasıdır. 

### Not: Birebir çeviri yerine yorumlayarak çevirdim.

![1](https://github.com/user-attachments/assets/27ab4dd0-3e11-4dd8-88ad-d86163aa1223)

## Bölüm 1 Veri Bilimci Mülakat Süreci

### A-Genel Veri Bilimci Mülakat Soruları

### 1-Kendinizden bahsedin?

--Görüşmecinin bilmesi gereken temel bilgiler verin. 

Dokuz Eylül Üniversitesinde Ekonometri lisans eğitimimi tamamladıktan sonra finans ve veri alanında 5 yıllık bir deneyime sahip oldum. Özellikle veri analizi, raporlama gibi noktalarda uzmanlaştım.

--Kişisel hayatınıza dair bir iki cümle ile devam edin.

Ankara’da doğdum ve büyüdüm. Temel eğitimimi Ankara’da aldım. Daha sonra üniversite eğitimim için İzmir’de ikamet etmeye başladım. Üniversite eğitim sonrası Ankara’ya dönerek mesleki hayatıma başladım.

--Başvurduğunuz iş için iyi bir aday olduğunuzu gösterin.

Açtığınız pozisyon için gerekli olan tüm niteliklere sahibim. Analitik becerim ve problem çözme yeteneğim sayesinde çalıştığım önceki şirketlerde başarılı sonuçlar elde ettim. Özellikle ekip çalışmalarında uyumluluk sorunum asla yoktur. Firmanıza değer katacağımdan şüpheniz olmasın.

--Neden bu firmayı ve bu pozisyonu seçtiğinizi açıklayın.

Firmanızın yenilikçi yaklaşımları ve çalışma kültürü kariyer hedeflerimle örtüşmektedir. İlgi alanım ve yeteneklerim doğrultusunda bu pozisyonda kendimi daha fazla geliştirerek firmanızın başarısına ortak olacağıma eminim.

### 2-Bu pozisyon ile ilgili iş deneyimlerinizi biraz daha anlatır mısınız?

--Burada özellikle aranan iş pozisyonu iyi incelenmelidir. Gerekli nitelikler üzerine yaptığınız projeler ve geçmiş iş deneyimlerinizi rahatlıkla aktarabilirsiniz ve Github gibi paylaşım yaptığınız alanları referans gösterebilirsiniz. Spesifik olmaya özen gösterin.

Pozisyonunuzda aranan istatistiksel süreçler ve modelleme hakkında bilgi sahibiyim. Geçmiş çalışma hayatımda da bu süreçlerle ilgili çalışmalar yaptım. Ayrıca Github'da ilgili projelerim de mevcuttur. 

### 3-Kendinizi 5 yıl sonra nerede görüyorsunuz?

--Sürecin en tehlikeli sorularından birisidir. Şirket size uzun vadede güvenip güvenemeyeceğini ölçmek ister. İşe girip iki yıl sonra ayrılan bir yapınız var ise şirket size boşu boşuna yatırım yapmak istemez. Sonuçta sizlere eğitim, zaman ve para harcayacaklar. Bu nedenden dolayı firma ile ilgili bağınızın yüksek olacağını karşı tarafa iletmeniz daha stratejik ve doğru hareket olacaktır. Yani bu tuzak soruya sakın düşmeyin. 5 yıl sonra nerede kendinizi görüyorsunuzdan ziyade 5 yıl içinde neler öğrenmek istediğinizi ve bununla ilgili hedeflerinizden bahsedebilirsiniz. Bu şekilde tuzak soruyu kendi lehinize çevirebilirsiniz. Bu soru “Uzun vadeli kariyer hedefleriniz nelerdir?” gibi türevleri de sorulabilir.

Kendimi 5 yıl sonra bir yerde görmekten ziyade bu 5 yıl içerisindeki süreç ile ilgili hayallerimi ve beklentilerimi sizlere anlatabilirim. Öncelikle, kendimi profesyonel anlamda sürekli geliştiren ve işimde teknik bir uzmanlık kazanan biri olarak görmek istiyorum. Bu süreçte, özellikle veri bilimi ve günümüzde her gün yeni bir şeyler öğrenebileceğim makine öğrenmesi, yapay zeka gibi alanlarda geliştirmek istiyorum.
Ayrıca, ekip yönetimi konusunda tecrübeler edinerek, liderlik yeteneklerimi geliştirmek istiyorum. Teknik bilgiyle birlikte insan yönetimi becerilerinin iş başarısında ne kadar kritik olduğunu biliyorum ve bu alanda büyümeyi arzuluyorum.
Bu pozisyonun, bu hedeflerime ulaşmam için mükemmel bir fırsat sunduğuna inanıyorum.

### 4-Veri Bilimciler İstatistikleri nasıl kullanır?

--Zor bir soru gibi gözükse de cevaplaması çok basit olan bir sorudur. Öncelikle istatistik biliminin çok geniş kapsamlı teknik bir bilgi olduğunu unutmayın. O yüzden bu şekilde cevaplamaya çalışırsanız hem kısa bir cevabınız olmayacak hem de teknik bilgilerle soruyu soranı boğacaksınız. O yüzden sakin kalıp kendinize bir çerçeve çizebilir ve bu şekilde cevaplama yapabilirsiniz. 

Sizlerinde bildiği üzere istatistikler çok geniş kapsamlı alanlardır. O yüzden sorunuzun cevabı olarak iş sürecimizde ihtiyacımız olan kısımlar ne ise oraya yoğunlaşarak kullanmamız gerekir. Bir veri ön işleme sürecinde bile aykırı değer tespit yöntemleri istatistiğin alanıdır. Aynı şekilde bir tahmin modeli geliştirdiğimizde de aynı şekildedir. Bu yüzden veri bilimciler işin onlara verdiği ihtiyaç ne ise istatistiğin o kısmı kullanılır. Hipotez testlerinden tutun tahmin modellerine, tahmin modellerinden tutun model karşılaştırma, model başarısı, temel betimsel istatistikler şeklinde uzar gider.

### 5-SAS, R ve Python Programlama arasındaki farklar nedir?

--Yine çok uzatmadan kısa cevaplar verebileceğiniz teknik bir soru çeşididir. Bildiğiniz tanımları ve ufak çaplı farklılıkları cevap olarak verebilirsiniz.

İstatistiksel analiz, ekonometrik modeller, makine öğrenmesi vs gibi alanlar için kullanabileceğiniz 3 programdır. Ancak R ve Python’un ücretsiz olması, açık kaynaklı olması özellikle bireysel kullanmada önemli farktır. Birçok kütüphanede sizlere bu konuda yardımcı olacaktır.


### 6-SQL'de WHERE ve HAVING arasındaki fark nedir?

--Yine teknik bir sorudur. Temel SQL bilgisi gerektirir.

Where yapısı SQL sorgusunda veritabanından almak istediğiniz verilerin hangi bölümlerini istiyorsanız bunun için kullanılır. 

SELECT * FROM Customers WHERE Country='Turkey' (Müşteriler tablosundan ülke adı Türkiye olan tüm kayıtları çeker.

Having ise where yapısına benzer bir yapıdır. Ancak where kümeleme fonksiyonları ile kullanılamadığı için having tercih edilir. Örneğin group by (gruplama yapan fonksiyon) ile having rahatlıkla kullanılır.

### 7-Normal dağılım nedir?

--Teknik ve istatistiğin temelini oluşturan bir sorudur.

İstatistikte dağılımlar bir değişkenin olası değerlerinin ne sıklıkla meydana geldiğini gösteren fonksiyonlardır. Normal dağılım ise bunlardan bir tanesidir. Ancak diğer dağılımlara nazaran daha fazla kullanılır ve daha önemlidir. Eğer yeterince büyük bir örnekleme sahip isek Merkezi Limit Teoremine göre Normal dağılıma yakınsarız. Bu nedenden dolayı birçok istatistiksel test ve tahmin modellerinde normal dağılım varsayımı ile karşı karşıya kalırız. Hesaplaması basit ve anlattığı hikaye açısından sıklıkla tercih ederiz. Örneğin en basitinden veri noktalarının %95’i 2 standart sapma içine düşerken %99,7 si 3 standart sapma içine düşer. Diğer adı Gauss dağılımıdır.

### 8-Eksik gözlem değerleri R'da veya Python’da nasıl temsil edilir?

--Yine teknik ve oldukça basit bir sorudur.

NA, NAN veya NULL değer olarak temsil edilirler. Basit kontrol fonksiyonları ile de tespit edilebilirler. Mesela Python’da isnull() fonksiyonu gibi.

### 9-Normal bir dağılıma sahip olmayan veri kümesi örneği verebilir misiniz?

--Teknik bir sorudur ve birden fazla cevap verilebilir. Önemli olan en basit şekilde nasıl normal olmayan dağılım tespit edilir?

Bir veri setinin normal dağılım gösterip gösteremediği farklı yollarla tespit edilebilir. Bunlardan en basiti histogram grafiğidir ve normal dağılım gösteren veri seti simetrik bir çan eğirisi çizer. Eğer histogram simetrik değil ise normal dağılımdan bahsedilmez. Bunun dışından histogramın basıklık ve çarpıklık ile ilgili istatistikleri de incelenebilir ve görsellik matematiğe dönüştürülebilir. Daha da incelenmek istenirse “Normal Dağılım Testleri” ile normal dağılım hipotezi test edilir. Örneğin Jarque Bera testi gibi. Örnek vermeniz istenirse daha önce test ettiğiniz bir veri seti söyleyebilirsiniz. Veya bu süreçleri denemeden bir veri seti hakkında yorum yapamayız diyebilirsiniz.

### 10-R, belirli bir problemi çözmek için çeşitli paketlere sahiptir. Hangisini kullanmanın en iyisi olduğuna nasıl karar verirsiniz?

--Buradaki soruyu sadece R olarak değil Python olarak da düşünebilirsiniz. Yani her ikisi de sorulabilir.

Hem R olsun hem Python olsun bunlar birer araçtır. Önemli olan problemin çözümü için oluşturacağınız yoldur. Bu yol için oluşturulan paketleri inceleyerek özellikle paketlerin artıları ve eksileri incelenmelidir. Buna göre hem kullanılacak araca ve kullanılacak pakete karar verilmelidir. Bu noktada dökümantasyonlar da hayati öneme sahiptir.

### 11-İnterpolasyon ve ekstrapolasyon nedir?

--Teknik bir tahmin teorisi sorusudur, kısa tanımlarını yapmak yeterlidir.

İnterpolasyon veri içi tahmindir. Genellikle eksik gözlem değerleri doldurulurken kullanılır. Mesela veri setimiz doğrusal veya polinomsal bir eğri çizer ve biz de bu eğriye uyacak şekilde eksik değeri tahmin ederiz. Ekstrapolasyon ise veri dışı tahmindir. Örneğin veri setinin trendi baz alınarak bir sonraki değer tahmin edilebilir. Tahmin teorisi modelleri kullanılabilir.

### 12-Verilerde popülasyon ve örneklem arasındaki fark nedir?

--Teknik bir istatistik sorusudur, kısa tanım yapmak yeterlidir.

Popülasyon çalışma alanımızdaki tüm ögelerdir. N ile gösterilir. Örneğin Türk halkı hakkında bir araştırma yapılıyorsa Türk halkının tamamı popülasyondur. Genel kümedir. Örneklem ise popülasyonun alt kümesidir ve “n” ile gösterilir. Çalışmanın maliyetini düşürmek adına popülasyon yerine örneklem kullanılır ve örneklem seçilirken örneklem teorisinden faydalanılır. Burada önemli olan örneklem teorisinin doğru anlaşılması ve o temelde örneklem seçilmesidir. Mesela seçim anketlerinde örneklem üzerinden tahmin yapılır.

### 13-Bir karar ağacı oluşturmanın adımları nelerdir?

--Teknik ve birazda spesifik bir sorudur. Bu yüzden algoritmaların en azından temel yapıları bilinmelidir. Bu tarz sorulara net cevap veremezseniz bile o algoritma hakkında bir şeyler söylemelisiniz.

Karar ağacı aslında bir akış şemasıdır. Bir ağaç başlatılır bu sorunun kendisidir. Daha sonra agaca dallar eklenir ki bu soruna cevap olabilecek ara durumlardır. Daha sonra yapraklar eklenir. Bu yapraklar dallara verilen cevaplarda ulaşılacak yerdir. Son olarak 2 ve 3. adımlar (dal-yaprak) tekrarlanır ve nihai çözüme gidilir. Bu yapıyı kütüphaneler ile de oluşturabilir ve algoritmayı çalıştırabilirsiniz.

### 14-Makine öğrenimi gerçek dünya senaryolarında nasıl kullanılıyor?

--Bu soru aslında size gerçek hayat örneklerinden ziyade gerçek hayat verileri ile çalıştığınızdaki süreci soruyor.

ML gerçek hayatta birçok sorun için kullanılabilir. Özellikle de tahmin için. Ancak bunu yapmanın bazı adımları mevcuttur. Genellikle de Python vs gibi dillerden faydalanılır. Ancak bir gerçek hayat verisi genellikle bir bulut ortamında bulunur ve ilk olarak bu ortamdan verilere erişmeniz gerekir. Ayrıca bazı bulut tabanlı yazılımlar (AWS gibi) sizin ML modelinizi bulut tabanında oluşturur ve orada tutar. Bu noktada da modelinize izin verilen kişiler erişebilir ve yine onlarda çalışmaya dahil olabilir. Modelinizi veri temizliği ile başlatarak, eğitim ve test verisi ayrımı ile devam edeceksiniz. Daha sonra uygun model tespit edilerek model metrikleri incelenir. En önemlisi ise modeli sürekli yeni veriler ile beslemeniz modeli güncel tutmanızı sağlar.

### 15-K-ortalamalar kümelemesi nedir? K-ortalamalar için K'yı nasıl seçebilirsiniz?

--Teknik bir algoritma sorusudur ve spesifik cevap verilmelidir.

Kümeleme algoritmaları veri seti içinde belirli şartlara uyan verileri bir arada kümeleyen sistemdir. Bu genellikle benzerlik algoritmaları ile uygulanır. K ortalama kümeleme işlemi ise bunlardan birisidir. K burada küme sayısıdır ve algoritma için çok önemlidir. O yüzden K değeri de seçilmelidir. Bunun içinde genellikle “Elbow” yani dirsek yöntemi tercih edilir. Bu yöntem ise her küme yapısı için küme içi hata kareler toplamını kullanır.

### 16-Doğrusal modelin dezavantajları nelerdir?

--İlginç bir sorudur. Hem teknik hem de sezgisel cevap verilebilir.

Soruyu tersten cevaplayarak başlayalım. Doğrusal modelin avantajı nedir? Basit ve karmaşık olmamasıdır. Örneğin doğrusal regresyon modeli. Ancak gerçek hayatta doğrusal modele uyum sağlayan veri seti sayısı azdır. Ayrıca teorik olarak da varsayımların karşılanması zordur. Örneğin bağımsızlık gerçek hayatta karşınıza nadir çıkar. Veya gerçek hayattaki verilerde olan örneğin aykırı gözlem değerleri doğrusal model için büyük problemlere neden olur. Bu nedenden dolayı veri seti iyi incelenmeli ve hatalı bir doğrusal model kullanılmamalıdır.

### 17-Baskı altında olduğunuz bir zamanı anlatın?

--“İşler zorlaştığında, zor olan devam eder” sözünü bilir misiniz? Her işe alma yöneticisi çalışanın baskı altındaki başa çıkma eşiğini öğrenmek ister. Bu teknik bir durumdan ziyade firmanın çalışanına güvenini ölçen bir sorudur. Bu soru baskı altında pratik neler düşünebilirsiniz bununla ilgili bir açıklama istiyor.

Bu sorunun tek bir cevabı asla yoktur. Hepimiz böyle süreçlerden geçmişizdir. Bunlardan bir tanesini her zaman aklınızın bir ucunda tutun. Hem tekrar karşılaşacağınız durumda kullanırsınız hem de mülakatlarda bu tarz sorulara cevap verebilirsiniz. Kişisel gelişim ve tecrübe bu noktada en önemli kavramlardır.

### 18-Şirketimize nasıl değer katabilirsiniz?

--“The Wolf of Wall Street “i izlediniz mi? Jordan Belfort'un ünlü “bana bu kalemi sat” sözünü hatırlıyor musunuz? Aynı prensip bu soru için de geçerlidir, ancak bir kalem satmak yerine, işi alma fikrinizi satmanız gerekir. İşveren sizden bunu yapmanızı istiyor. Onu şirkete değer katacağınıza ikna etmeniz gerekiyor. Ancak, şirket için çalışmadan önce şirkete nasıl değer katacağınızı nasıl söyleyebileceksiniz? Çoğu aday işe niteliklerini, iş deneyimlerini, kişisel özelliklerini ve başarılarını sıralayarak başlayacak ve bu sırada bir yerde doğru düğmeye basmayı umacaktır.
Benzer şekilde, “bana bu kalemi sat” göreviyle karşı karşıya kaldıklarında, çoğu insan kalemin özelliklerini anlatmaya başlar; harika bir kalemdir, çok iyi yazar, çok parlak ve pürüzsüzdür, vb.
Şirkete nasıl değer katacağınız sorulduğunda niteliklerinize odaklanmak doğaldır. Ancak bu bir tuzaktır. Çünkü işe değer katmak bireysel değil bir ekip işidir.

Bu durumda soruyu soran konumuna sizin geçmeniz gerekir. Şirketin stratejileri nelerdir? Vizyonu ve misyonu nelerdir? Bunları öğrenmeye çalışmalıyız. Kalemin özelliklerinden ziyade kalemi alacak kişiyi tanımak daha önemlidir. Bu sorulara gelecek cevaba göre sizler de cevaplarınızı düzenlemelisiniz.

### B-Veri Bilimci Teknik Mülakat Soruları

### 19-Random Forest algoritmasını teknik bilgisi olmayan birine nasıl açıklarsınız?

--Random forest bir regresyon ve sınıflandırma algoritmasıdır ancak soru bizlere teknik bilgisi olmayan birisine nasıl açıklamamız gerekir bunu soruyor.

Sınıflandırma problemi üzerinden bir örnekle açıklamak gerekirse amacımız benzer verileri yine belirli sınıflarda toplamak olacak. Örneğin bir kişinin bir reklama tıklayıp tıklamamasını tahmin etmek istersek o kişinin daha önce reklama tıklarken ne gibi davranışlar sergilediğini yani aslında kuralları ortaya çıkartırız ve o kuralların gelecekteki reklama tıklaması ilişkili olacağını varsayarız. Bu bir kişi değilde binlerce kişi olduğunda reklama tıklama kuralları benzer olanları olasılıksal olarak sınıflandırırız. Random forest karar ağacı sisteminin çoğul halidir ve birden çok karar ağacının ortalamasıdır.

### 20-Bir makine öğrenimi modelini aynı veriler üzerinde eğitmenin ve test etmenin nesi yanlış?

--Teknik bir ML sorusudur.

Test verisi eğitim verisi ile eğitilen modeli test etmek amaçlı modelin hiç görmediği veri setidir. Ancak aynı veriler üzerinden hem eğitim hem test yaptığımızda eğitim sonucu ortaya çıkan modelin doğruluğunu test edemeyiz bu da modelin gerçekten başarılı olup olmadığını bizlere gösteremez. Bu nedenden dolayı modelin aynı verilerle test edilmesinden ziyade hiç görmediği verilerle test edilmesi gerekir.

### 21-Bir modeli eğitirken aşırı uyum sağlamadığınızdan nasıl emin olabilirsiniz?

--Teknik bir ML sorusudur.

Overfitting yani modelin aşırı uyum sorunu göstermesi. Bunu şu şekilde düşünebilirsiniz. Model öğrenmiyor ama ezberliyor. Bu durumda sahte bir başarı elde edilir. Genellikle eğitim ve test verisi hata metrikleri incelenerek tespit edilir. Bu sorunu aşmanın birden çok yöntemi olabilir.

--Erken durdurma (early stop) modelin aşırı öğrenme süreci başlattığı noktada eğitimi durdurma. Bu genellikle eğitim ve test ile çalıştırılan modelin hata metrikleri ile incelenir.

--Modele girdi olarak kullandığımız özellikler buna neden olabilir. Bu yüzden o kısma da dikkat etmemiz gerekir.

--Daha fazla veri bulunabilirse modelin aşırı öğrenmesini azaltabilir.

--Özel regülarizasyon yöntemleri tercih edilebilir. Örneğin L1 L2, Dropout gibi


### 22-Çapraz doğrulama nedir? Nasıl yapılır?

--Teknik bir ML sorusudur.

En basit tabirle verilerin öğrenme sürecini tek parçadan çok sayıya çekmek olarak düşünebilirsiniz. Yeniden örnekleme yaparak model tekrar olarak yeni verilerle öğrenir. Ve birden fazla öğrenmenin sonucunda hata metriklerinin ortalamaları alınarak modelin performansı daha net gözükür. Birçok yöntemi vardır. Örneğin K Fold Cross Validation ile veri seti k gruba ayrılır ve validasyon veri seti ile değerlendirilir. 

### 23-Dış dosyalar kullanmadan R'de nasıl tablo oluşturursunuz?

--Bunu hem R hem de Python olarak da düşünebilirsiniz. Ben Python üzerinden cevap vereceğim. Sizler R bilginiz var ise onunla da cevap verebilirsiniz.

Öncelikle rassal sayılar üretebiliriz. Bunu pythonda random kütüphanesini kullanabiliriz. Hatta spesifik dağılıma uyan rassal sayılarda üretebiliriz. Bu sayıları da pandas üzerinden bir dataframe oluşturarak tablomuzu yaratabiliriz. 

### 24-R'da Transpoz'un önemini açıklayın?

--Bunu hem R hem de Python olarak da düşünebilirsiniz. Ben Python üzerinden cevap vereceğim. Sizler R bilginiz var ise onunla da cevap verebilirsiniz.

Transpoz bir matrisi veya bir tablo yapısını tersine çevirme özelliğidir. Yani basitçe satır ve sütunlar yer değiştirir, tablo tersine döner. İhtiyaç halinde pythonda T() metodu ile yapılır.

### 25-Null değeri neden kullanılır?

--Burada asıl soru verinin boş olmasının “0” olmasıyla karıştırılmaması.

Eğer bir değer 0 ise ortalamaya etki eder ancak null ise ortalamaya etkisi yoktur. Birisi değerdir, diğeri eksik gözlemdir.

### 26-Birincil ve yabancı anahtar nedir?

--Teknik bir ilişkisel veritabanı sorusudur.

İlişkisel veritabanında tabloların birbirleri ile ilişkili hale getirilmesi gerekir. Bunun için ise de her tabloda benzersiz bir sütunun olması gerekir. Buna birincil anahtar denir. Örneğin kişilerin kimlik numarası. Null değer içeremezler. Yabancı anahtarlar ise bir tablodaki birincil anahtarın diğer tablodaki referansıdır. Bu şekilde tablolar ilişkilendirilir.

### 27-İlişkisel veri tabanında ebeveyn-çocuk ilişkisini tanımlayınız?

--Teknik bir ilişkisel veritabanı sorusudur.

İlişkisel veri tabanında tablolar arası ilişkilerin bazı çeşitleri vardır. Bunlardan bir tanesini tanımlamak adına ebeveyn-çocuk argümanı kullanılır. Kardeşiniz veya sizin sadece 1 anne 1 babaya sahip olma şansınız varken anne ve babanız birden fazla (teorikte n tane) çocuğa sahip olabilir. Buna 1-n ilişki türü adı verilir. Bire çok ilişki adı da verilir. Diğer çeşitleri bire-bir, çoka-çok ilişki türleridir.

### 28-Yinelenen değerleri olan bir tabloda belirli satırları nasıl alırsınız?

--Kitaba göre sorunun cevabı SQL dili dile verilmiş. 

SQL de tekrarlı veriyi egale etmek için “SELECT DISTINCT” yapısı kullanılır. Python da ise unique() ile tekrarlı verilerden kurtulabilirsiniz.

### C-Veri Bilimci Davranışsal Mülakat Soruları

### 29-Bu pozisyonla ilgili sizi motive eden nedir?

--Burada iş veren sizin heyecanınızı ölçmek istiyor.

Örnek cevaplar;

--Pozisyonun bana öğreteceği yeni bilgiler.

--İşinde uzman yeni ekip arkadaşları ile tanışmak ve onların tecrübelerinden faydalanmak.

--Şirkete fayda sağlayıp, şirketin büyümesine emek vermek.

--Buna benzer maddeler eklenebilir. Ancak ücret konusunu bu soruda cevaplara almamak sizin faydanızadır.

### 30-Bana fazladan yol kat etmek zorunda kaldığınız bir zamandan örnek verir misiniz?

--İş dışında da kendine ve şirkete fayda sağlamak adına neler yapabileceğinin ölçüsünü soruyor.

Mükemmeliyetçi bir bakış açısı ile çalıştığınızı ve iş için fazladan fedakarlık edebileceğinizi yansıtın. Hafta sonları ders çalıştığınızı örneğin yabancı dil öğrenmeye çalıştığınızı gibi konuları anlatın. Daha önceki çalışma hayatından da örnek verebilirsiniz.

### 31-Bana iş arkadaşlarınızda motivasyon yaratabildiğiniz bir zamanı anlatabilir misiniz?

--Bir önceki soruya benzese de bu sorunun ölçtüğü şey sizin liderlik kapasiteniz ile ilgilidir. Çünkü kendini değil başkasını motive ettiğinde iyi bir liderlik yolunda olduğunu gösterir.

Kendi özelliklerinizden de bahsederek hatta varsa eğitim vs gibi deneyimlerinizi de referans göstererek karşıdaki kişi veya kişileri nasıl motive edebileceğinizi anlatın. Bu kişiden kişiye değişiklik göstereceği için kendinizi iyi tanımanız önemlidir. Daha spesifik olarak bir projede insanları nasıl yönlendirdiğinizi de anlatabilirsiniz.

### 32-Bir zorlukla nasıl başa çıkarsınız?

--Buradaki soru konfor alanınızı terk ettiğinizdeki davranışınızı ölçen bir sorudur.

Bir soruna karşı eylem planı oluşturmak, bunu planı ekibe aktarabilmek vs gibi özelliklerinizden bahsedebilirsiniz. Veya eksik olduğunuz ve anlamakta zorlandığınız bir konuda ne gibi yardımlar talep edebilir veya kendi başınıza neler yapabilirsiniz. Bunlardan bahsedebilirsiniz.

### 33-En büyük zayıflığınız nedir?

--Kimse mükemmel değildir. O yüzden zayıflığım yoktur cevabından kaçının. Bu soru hem dürüstlüğünüzü hem de bu zayıflığınızın iş sürecine etki edip etmemesini anlamak adına sorulur.

Burada yine cevap kişiden kişiye değişmekte olacaktır. Ancak vereceğiniz zayıflık cevabında bu zayıflığı olumlu duruma dönüştürebileceğiniz bir zayıflığınızdan bahsedin. Mesela her şeyi öğrenmeye çalışmak bir zayıflıktır. Ama bunu ilgi çekici bir konu bulduğunda onun üzerine uzmanlaşmaya çalışmak bu zayıflığınızı olumlu duruma sokar.

### 34-Çok sayıda görevle nasıl başa çıkıyorsunuz?

--Tuzak sorulardan bir tanesidir. Bu yüzden soruyu tersi duruma çevirip karşıdaki kişinin sizden çok sayıda görev bekleyip beklemediğini sorun.

Eğer göreviniz çok sayıda ise her görevi kendi içinde nasıl planlayacağını ve zamanı nasıl bu görevlerde optimize edeceğinden bahsedebilirsin.

### 35-Üzerinde çalıştığınız bir projenin öncelikleri aniden değişirse ne yaparsınız?

--Çok ilginç ve ucu açık bir soru ama korkmanıza gerek yok.

Bu değişime ayak uydurabilmeniz için öncelikle projenin önceliği kim tarafından neden değişti? Patron, müşteri, tedarikçi vs. Daha sonra bu öncelikle ilgili olumlu veya olumsuz düşüncelerinizi ekip arkadaşlarınızla paylaşın. Sonuçta bu doğru bir karar olmayabilir. Eğer önceliğin değişmesi makul bir nedense projede nerede olduğunuzu ve yeni eylem planınızı hazırlayarak eski projeyi entegre edin.

### 36-İş yerinde biri fikirlerinize karşı çıkarsa ne yaparsınız?

--Bu soru ile sizin açık iletişim beceriniz ölçülür.

Her şeyden önce fikirleriniz açık olarak ifade etmeniz gerekir. Altını dolduramayacağınız ve daha önce düşünmediğiniz bir fikri asla sunmayın. Daha sonra ekip arkadaşlarınızın fikriniz hakkında neler düşündüğünü sorun. 

### 37-Sizin hakkınızda bilmemiz gereken başka bir şey var mı?

--Genellikle mülakat sonu sorulur ve sizin mülakat boyunca ifade edemediğiniz tüm konuları kapsayabilir. Aslında bu soru sizin içinde bir fırsattır.

Burada cevap yine kişiden kişiye değişecektir. İş veya özel de olabilir. Örneğin bir sağlık problemi vs gibi. Veya daha önceki deneyimlerinizden anlatmak istedikleriniz olabilir.


### D-Veri Bilimci Mantıksal Mülakat Soruları (Bu kısım yüz yüze mülakat dışında ayrı şekilde de yapılabilir.)

### 38-Şöyle bir durum hayal edin;

--Bir odadasınız ve karşınızda 3 tane ışık düğmesi var. Yan odada ise bu düğmelere bağlı 3 tane ampul bulunuyor. Her bir düğmenin hangi ampulü kontrol ettiğini bulmanız gerekiyor, ancak yan odaya sadece bir kez bakabilirsiniz. Unutmayın, başlangıçta tüm ampuller kapalı ve bir odadan diğerine doğrudan göremiyorsunuz. Hangi düğmenin hangi ampulü kontrol ettiğini nasıl bulabilirsiniz?

1 numaralı düğmeyi kapalı bırakın, 2 numaralı düğmeyi 5 dakika boyunca açık tutun, ardından kapatın. Daha sonra 3 numaralı düğmeyi açın ve o şekilde bırakın. Sonrasında yan odaya geçin. Açık bıraktığınız ampul, 3 numaralı düğmenin kontrol ettiği ampul olacaktır. Kapalı olan ancak hala sıcak olan ampul ise 2 numaralı düğme tarafından kontrol edilmektedir. Hiç açmadığınız ampul ise 1 numaralı düğmeye bağlıdır.

### 39-Gerçek fiyatı 400 dolar olan ama şu anda %25 indirimle satılan bir sanat eserini satın almak istiyorsunuz. Promosyonlu fiyatı ne kadar?

--Bu soru size hızlı düşünme ve hesaplama için soruluyor.

Kendinize göre hesaplayabilirsiniz ancak kağıt kalem vs istemeyin. %25 ¼ indirim demekse o da 100 dolar yapar. Promosyonlu fiyatı 300 dolardır.

## Bölüm 2 Veri Analisti Mülakat Süreci

### A-Genel Veri Analisti Mülakat Soruları

### 1-Çalıştığınız en büyük veri seti hakkında bilgi verebilir misiniz? Kaç değişkenden oluşuyordu ve türleri nelerdi?

--Çok fazla açıklamada bulunmanıza gerek yok. Eski çalışmalarınızdan bir örnek verebilirsiniz.

Müşteri tüketim davranışı modelleme projesinde 1000'e yakın sayıda değişkenden oluşan ve hem sayısal hem string olmak üzere türlere sahip veri setinde çalıştım. 

### 2-Bir veri analisti olarak, farklı süreçlere veya araçlara geçiş yapılmasını hiç önerdiniz mi? Öneri sonucunuz ne oldu?

--Her türlü ayrıntı verebileceğiniz bir sorudur.

Her ne kadar teknik olmayan departmanlardaki veriler genellikle veri analistleri tarafından işleniyor olsa da, veri analizi tarafında olmayan meslektaşlarımın veriye erişimi olduğu bir şirkette çalıştım. Bu durum, şirketin genel stratejisine önemli zararlar veren birçok yanlış yorumlanmış veri vakasına yol açtı. Örnekler topladım ve bu durumun aslında daha fazla zarar verebileceğini belirttim. Meslektaşlarıma veri erişimi konusunda veri analistlerine güvenmelerini önerdim. Önerim uygulandıktan sonra yanlış yorumlanan veri vakalarının sayısı büyük ölçüde azaldı.

### 3-Bir veri analisti olarak rolünüzde yazılı iletişim biçimini ne zaman kullanırsınız?

--Veri analistliği işinin tek yönü sayılarla çalışmak değildir. Veri analistlerinin analiz sonuçlarını yönetime ve paydaşlara etkili bir şekilde sunabilmeleri için güçlü yazma becerilerine de ihtiyaçları vardır. Bu soru bunu ölçer. Yani hikaye anlatma becerinizi.

Zaman içinde, ister iş arkadaşlarımla e-posta iletişimi yoluyla ister üst yönetim için analitik proje özetleri yazarak olsun, yazma becerilerimi geliştirmek için pek çok fırsatım oldu. Verileri açık ve özlü bir şekilde yorumlayabildiğime inanıyorum. Ancak, sürekli olarak yazma becerilerimi daha da geliştirmenin yollarını arıyorum.

### 4-Hiç aynı projede hem nicel hem de nitel verileri kullandınız mı?

--Analiz süreçlerinde genellikle karşılaşacağınız bir durumdur. Veriler hem nicel hem de nitel olabilir. Örneğin anket verileri. Bu soruda tek tek teknik bilgi vermenize gerek yok. Daha önceki böyle bir çalışmalarınızdan bahsedebilirsiniz.

Müşteri davranış analizi için böyle bir anket verisi ile çalışma fırsatım olmuştu.

### 5-Kitlelere sunum yapma konusundaki deneyiminiz nedir?

--Güçlü sunum becerileri her veri analisti için son derece değerlidir. İşverenler sadece mükemmel analitik becerilere sahip değil, aynı zamanda sonuçlarını üst düzey yönetim ve yöneticiler ile teknik olmayan iş arkadaşları da dahil olmak üzere farklı kitlelere sunabilecek özgüvene ve belagate sahip adaylar aramaktadır. Yine geçmişteki böyle bir deneyiminizden basitçe bahsedebilirsiniz.

Veri Analisti olarak görevimde, farklı geçmişlere sahip iş arkadaşlarım ve müşterilerden oluşan çeşitli kitlelere sunum yaptım. Hem küçük hem de daha büyük gruplara sunumlar yaptım. Sanırım şimdiye kadarki en büyük grup, çoğunlukla teknik olmayan departmanlardan meslektaşlarımdan oluşan yaklaşık 30 kişiydi. Üst yönetimle video konferans görüşmesi yoluyla uzaktan yapılan 1 tanesi hariç, bu sunumların hepsi yüz yüze gerçekleştirildi.

### 6-Bizimkine benzer bir sektörde çalıştınız mı?

--Bu soru sektörü tanıyıp tanımadığınızı ölçen ama çok ciddi bir kriter olmayan sorudur.

Eğer çalışmışsanız ona göre cevap verin, ama çalışmadıysanız eski sektöre nasıl uyum sağlayıp faydalı olduğunuzu anlatın.

### 7-Veri Analisti olarak kariyer fırsatlarınızı artırmak için herhangi bir sertifika aldınız mı?

--Basit bir soru ama kendi deneyimlerimden yola çıkarsak bu veya buna benzer bir soru ile karşılaşmadım.

Eğer var ise anlatabilirsiniz, yok ise de hangi alanlarda almak istediğinizi belirtebilirsiniz.

### 8-Python'da veri analizi için kullanılan birkaç kütüphaneyi sayınız?

--Teknik ama basit bir sorudur.

Numpy, Pandas, Scikit Learn, Scipy, Matplotlib\ Seaborn sayabilirsiniz. Ve ne işe yaradıklarını da kısaca anlatabilirsiniz.

### 9-Lojistik Regresyon nedir?

--Teknik ve bilgi gerektiren bir sorudur.

Lojistik regresyon en temek sınıflandırma modellerinden birisidir. Temel olarak basitliği ve yorumlama kolaylığı nedeniyle yaygın olarak kullanılmaktadır. Kategorik değişkenler modellenirken rahatlıkla kullanılabilir. Daha fazla da teknik bilgi verilebilir.

### 10-Büyük veri setlerinde verileri nasıl topladınız ve analize hazır hale nasıl getirdiniz?

--Teknik ve süreci anlatmanız gereken önemli bir sorudur. 

Örneğin bir şirkette saha araştırmacıları sizin için topluyor olabilir, şirket içi veriler sürekli veri tabanında olabilir siz oradan alabilirsiniz, veri kazıma gibi spesifik alanlar tercih edilebilir. Bu verileri ise bir ETL (Extract, transform, load) sistemi veya yazılımı içerisinde analize hazır hale getirebilir veya Python gibi diller kullanılarak sürece uygun hale getirilebilir. Burada bildiğiniz tüm süreçleri teknik olarak da açıklayabilirsiniz.

### 11-Önceki veri analizi projelerinizin her aşamasında hangi araçları kullandınız?

--Teknik ve süreci anlatmanız gereken önemli bir sorudur. 

Veri çekme aşamasında SQL, hazırlık keşif aşamasında Excel, Python, SPSS, SAS, görselleştirme de Power BI, sunumlarda Power Point şeklinde anlatabilirsiniz.

### 12-Büyük şirketlerde veriler genellikle birden fazla veri ambarında depolanır. Hiç gerekli verileri toplamak için birden fazla veri ambarını sorgulamak zorunda kaldığınız karmaşık bir analitik proje üzerinde çalıştınız mı?

--Karmaşık teknik bilgilerinizi ölçmek için kullanılan bir soru gibi gözükse de detay vermenize çok gerek yok.

Eğer yaptıysanız kısaca bilgi verebilirsiniz. Yoksa da çok zor olacağını düşünmediğinizi, sadece tek bir ambardan değil birden çok ambara sorgu göndermeniz gerektiğini söyleyebilirsiniz.

### B-Veri Analisti Teknik Mülakat Soruları

### 13-Veri analizinin çeşitli aşamalarında hangi araçları veya yazılımları kullanmayı tercih ediyorsunuz ve neden?

--Burada ne kadar çok araç veya yazılım bilmenizden ziyade iş başvurusu yaptığınız firmadaki araçları ne kadar bildiğinizi ölçer.

Şirketin iş ilanında sizden istenen araçlar nelerse o araçlar üzerinden örnekler veriniz. O yüzden iş ilanlarında aranan kriterleri dikkatle okuyunuz.

### 14-Hiç istatistiksel modeller oluşturdunuz mu veya bunlarla çalıştınız mı?

--Bir veri analisti olarak, başvurduğunuz iş için gerekli olmadığı sürece, özellikle istatistiksel modeller konusunda deneyim sahibi olmanız gerekmez. İstatistiksel modellerin oluşturulması, kullanılması veya sürdürülmesinde yer almadıysanız, bu konuda açık olun ve sahip olabileceğiniz herhangi bir bilgi veya kısmi deneyimden bahsedin.

Deneyiminiz var ise bunu açıkça aktarın. Yok ise de yine açıkça belirtin. Örneğin böyle bir projede yer aldım ancak görevim istatistiksel modeller değildi. Benim görevim değişken seçme ve model performansı tespit etme konusundaydı.

### 15-Bir veri analizi projesinin en çok hangi adımından keyif alıyorsunuz?

--Süreç içerisindeki güçlü yönlerinizi öğrenmek için sorulan bir sorudur.

Kişiden kişiye cevaplar değişse de yine bir adımdan başlayarak konuya giriş yapabilirsiniz. Örneğin veri temizleme süreci gibi. Sonra da yeni bir şeyleri öğrenmenin keyfinden bahsedebilirsiniz.

### 16-İstatistik bilginiz nedir ve bunu bir veri analisti olarak işinizde nasıl kullandınız?

--Veri analistleri temel istatistik bilgisine ve deneyimine sahip olmalıdır. Bu, ortalama, medyan ve mod hesaplamanın yanı sıra anlamlılık testi yapma konusunu da bilmeniz anlamına gelir.

Temel istatistiksel süreçlerden bahsedebilir, daha önceki projelerinizden bir örnek verebilirsiniz. Örneğin borsa için haftanın günü anomalisi üzerine çalıştım ve bunun için anova test sürecini kullandım gibi.

### 17-Bir veri analisti olarak projelerinizde hangi programlama dillerini kullandınız? En çok hangisini sevdiğinizi söyler misiniz?

--Birçok şirket bu süreç için farklı dilleri kullanır. Siz yine iş ilanında olan diller üzerine yoğunlaşmaya çalışın.

SQL ve Python en keyif aldığım diller. Hem süreç içini daha iyi yönetebiliyorum hem de süreçteki sorunları daha rahat çözebiliyorum.

### 18-Kaç yıllık SQL programlama deneyiminiz var? Son işinizde, analitik projelerinizin kaçı SQL kullanımını içeriyordu?

--SQL, öğrenmesi en kolay dillerinden biri olarak kabul edilir. Dolayısıyla, bir Veri Analisti olarak iş piyasasında rekabetçi olmak istiyorsanız, SQL'e mükemmel bir şekilde hakim olduğunuzu gösterebilmelisiniz.

5 yıl boyunca projelerimin en az %80'inde SQL kullandım. Elbette projelerimin farklı aşamaları için başka programlama dillerine de başvurdum. Ancak sonuç olarak, en çok kullandığım ve veri analisti görevlerimin çoğu için en iyisi olduğunu düşündüğüm SQL'dir.

### 19-Şimdiye kadar hangi Excel fonksiyonlarını düzenli olarak kullandınız? Excel'i projelerinizde analitik bir araç olarak nasıl kullandığınızı ayrıntılı olarak anlatabilir misiniz?

--Excel bilginizin veri analizi sürecinde aktif olarak kullanabilip kullanamayacağınızı ölçen bir sorudur.

Özellikle düşeyara gibi aktif kullanılan fonksiyonlardan bahsedebilir, raporlama amacıyla pivot table ve vba kullandığınızı da aktarabilirsiniz. Bunu da yine örnek bir çalışmanızı referans olarak verebilirsiniz.

### 20-Dashboard tabloları oluşturma konusundaki deneyiminiz nedir? Bu amaç için hangi araçları kullandığınızı paylaşabilir misiniz?

--Dashboard tabloları, KPI'ları ve metrikleri görsel olarak yakaladıkları ve iş hedeflerini takip etmelerine yardımcı oldukları için yöneticiler için çok önemlidir. Bununla birlikte, veri analistleri genellikle hem dashboard tablolarının oluşturulmasında hem de güncellenmesinde yer alır. Bu amaç için en iyi araçlardan bazıları Excel, Tableau ve Power BI'dır

İşim gereği. Hem Power BI hem de Excel'de müşteri analitiği ile ilgili gösterge tabloları oluşturdum. Bu da marka bilinirliği, satışlar ve müşteri memnuniyeti gibi pazarlama metriklerini kullandığım anlamına geliyor. Verileri görselleştirmek için pasta grafikler, çubuk grafikler, çizgi grafikler ve tablolarla çalıştım. Özellikle Excel de vba kullanarak ve Power BI'de sürükle bırak yöntemleri kullanarak bu işlemleri gerçekleştirdim.

### C-Veri Analisti Davranışsal Mülakat Soruları

### 21-Bir veri analisti olarak, genellikle veri ve veritabanları konusunda teknik altyapıya ve daha derin bir bilgiye sahip olmayan kişilerle çalışırsınız. Hiç böyle bir durumla karşılaştınız mı ve bu zorlukla nasıl başa çıktınız?

--Teknik bir bilgiyi karşıdakine aktarmanızı ölçen bir soru.

Sistemin en temel işleyiş mekanizmasını aktardıktan sonra yine basit bir şekilde gerçek hayattan örnekler verilebilir. Böyle bir zorlukla karşılaşmadım ancak karşılaşırsam bu şekilde süreci yönetirim.

### 22-Siz ve ekibinizin bir projenin sonuçları karşısında şaşırdığınız bir zamanı anlatın?

--Bu genellikle projede yeni bir şey öğrendiğiniz zaman ortaya çıkar. Bu olumlu da olabilir, üzerinde uzunca süre çözemediğiniz bir sorunda olabilir.

Bir müşteri veri tabanının rutin analizini yaparken, şirketin yeni uygun bir ürün ve ilgili bir mesajla hedefleyebileceği bir müşteri alt segmenti keşfettiğimde tamamen şaşırdım.

### 23-Sizce yaratıcılık bir veri analisti için neden önemlidir? Şimdiye kadar işinizde yaratıcı düşünceyi nasıl kullandınız?

--Bir veri analisti genellikle teknik bir geçmişe ve mükemmel matematik ve istatistik becerilerine sahip bir profesyonel olarak görülür. Bununla birlikte, yaratıcılık aklınıza gelen ilk veri analisti niteliği olmasa da, analitik planlar ve veri görselleştirmeleri geliştirmede ve hatta veri sorunlarına alışılmışın dışında çözümler bulmada hala önemlidir. Cevabı kişiden kişiye değişen bir sorudur.

Cevabı kişiden kişiye değiştiği için herhangi bir sorunu farklı bir bakış açısıyla nasıl çözdünüz buna örnek veriniz.

### 24-Bir veri analistinin farklı geçmişlere, rollere ve görevlere sahip ekip üyeleriyle verimli bir şekilde çalışabilmesi için sahip olması gereken en önemli beceriler nelerdir?

--Bu soruyu yanıtlarken, işe alım yöneticisinin “iletişim becerilerinden” farklı bir şey duymak isteyeceğini unutmayın. Bir veri analisti olarak rolünüzde, çapraz fonksiyonlu bir ekipte iş kalitesini artırmak için kullandığınız bir yaklaşımı düşünün.

Bence bir veri analistinin rolü, teknik terimleri teknik olmayan bir dille açıklamanın ötesine geçiyor. Her zaman meslektaşlarımın işlerini daha iyi anlamaya çalışırım, böylece istatistiksel kavramlara ilişkin açıklamalarımı onların ilgilendikleri belirli iş alanlarına ve bu kavramların çözmeleri gereken görevlerle nasıl ilişkili olduğuna bağlayabilirim.

### 25-Sizce bir veri analisti için hangi sosyal beceriler gereklidir ve neden?

--Sosyal beceriler, diğer bir deyişle teknik olmayan beceriler, başkalarıyla verimli bir şekilde çalışmak ve yüksek performans düzeyini korumak için önemlidir. Çoğu meslekte olduğu gibi, veri analistleri de davranışlarının ve çalışma alışkanlıklarının ekiplerindeki üyeleri nasıl etkilediğinin farkında olmalıdır. Bu nedenle, burada cevabınızı geçmiş iş deneyiminize dayandırmalı ve geliştirdiğiniz önemli bir sosyal beceriyi vurgulamalısınız.

Liderlik becerilerinin bir veri analistinin geliştirmesi gereken en önemli sosyal becerilerden biri olduğuna inanıyorum. Anladığım kadarıyla liderlik, ekibinizdeki üyelere yol göstermek ve yardımcı olmak için harekete geçmek anlamına geliyor. Ve bu illa ki yönetici pozisyonunda olmanız gerektiği anlamına gelmiyor. Benim işimde liderlik, şirket verileri ve bunların yorumlanması konusunda uzman görüşler sunmak anlamına gelir. Bu, yıllar boyunca geliştirmek için çok çalıştığım bir beceri. Yeteneklerime güvenmenin artık beni alanımda lider bir figür haline getirdiğini söyleyebilirim ve ekip üyelerim uzmanlığıma güvenebileceklerini biliyorlar.

### 26-Veri kısıtlamaları nedeniyle paydaşların ihtiyaç duydukları cevaba ulaşamadıkları bir projeden bahsedin. Bu sorunu nasıl çözdünüz?

--Mülakatı yapan kişi, bir veri analisti olarak her türlü veri sorunuyla başa çıkabileceğiniz konusunda güvence almak ister. Bu, özellikle veri konusunda derinlemesine bir anlayışa sahip olmayan paydaşlarla işbirliği yaparken önemlidir. Bu soru aynı zamanda problem çözme becerilerinizi sergilemek için de idealdir.

Birkaç yıl önce, şirket yöneticileri tarafından başlatılan bir müşteri segmentasyonu projesinde çalıştım. Ne yazık ki, müşteri veri ambarındaki veriler yeterince sağlam olmadığı için önemli bir müşteri segmentasyon planı oluşturamadılar. Projenin ilerlemesine yardımcı olmak için veri ambarı ekibiyle yakın bir şekilde çalıştım. İşbirliğimiz sonucunda veri inisiyatifleri ve eyleme geçirilebilir adımlar belirlendi ve sonuçta proje nihai hedefine ulaştı.

### 27-Profesyonel deneyiminizde hangi web analiz araçlarını kullandınız?

--Giderek daha fazla veri analisti iş ilanı web analitiği deneyimi gerektiriyor (veya bunu tercih edilen bir beceri olarak listeliyor). Ve bazı şirketler rolleri ve iş tanımlarını birbirinden ayırırken, diğerleri her şeyi kapsayan bir beceri setine sahip bir veri analistini işe almayı tercih ediyor. Dolayısıyla, ilgili deneyiminiz varsa, takip ettiğiniz metriklerden ve bunların uygulama alanından bahsetmek iyi bir fikirdir.

Google Analytics'i kullanarak, daha büyük bir pazarlama kampanyası değerlendirme projesinin bir parçası olarak web analizlerini kullandım. Takip ettiğim web metrikleri arasında açılma oranı, tıklama oranı, sayfada geçirilen ortalama süre ve dönüşüm oranı yer alıyordu. Buna ek olarak, Google Analytics'te huniler oluşturarak ziyaretçilerin dönüşüm sağlamadan önce nereye gittiğini ölçebildim. QUESTIONStracking bu web metriklerini web dışı pazarlama çabalarıyla birlikte takip ederek, belirli segmentleri hedeflemek için kullanılacak en iyi pazarlama kanallarını önerebildim.

### 28-Bana ekip olarak çalıştığınız bir zamandan örnek verin?

--Modern kurumsal dünyanın en büyük erdemlerinden biri ekip olarak iyi çalışabilmektir. Tam olarak bunu yapabildiğinizi gösteren bir hikayeyle hazır olduğunuzdan emin olun. Bir ekip çalışanı şu yetenekleriyle ayırt edilebilir:

- Ekibin ihtiyaçlarını ilk sıraya koyun

- Diğer ekip üyeleri iyi iletişim kurun

- Bir grubun parçası olarak başarılı olmayı istemek

- Aktif olarak dinleyin

- Başkalarına saygı gösterin

- Diğer çalışma tarzlarını takdir edin

Eğitimimin son yılındaki bir grup ödevi, benim ve dört sınıf arkadaşımın ayrıntılı bir Şirket Değerlemesi yapmamı gerektiriyordu. Bu, önemli miktarda çalışma içeren oldukça zor bir görevdi. Çalışmanın tamamını teslim etmek için son tarih 2 hafta içindeydi. O sırada staj başvurularını doldurmakla meşguldüm ve diğer bazı sınavlarıma hazırlanmam gerekiyordu. Bu durum diğer ekip üyeleri için de geçerliydi. Yine de hepimiz tam zamanlı olarak projeye odaklandık, çünkü anladığım kadarıyla dayatılan sıkı son tarihe ancak bu şekilde uyabilirdik. Projeyle ilgili bir başka ilginç şey de her bir grup üyesinin farklı tarzlara sahip olmasına rağmen birlikte iyi çalışmayı başarmamızdı. Aktif bir şekilde dinledik ve diğerlerinin fikirlerine açık olduk. Farklı geçmişlerden geldiğimiz düşünüldüğünde, her birimiz projeye kesinlikle değer kattık. İyi iletişim, sorumluluklarımızı koordine etmemize ve bireysel olarak atandığımız ayrı iş parçalarını entegre etmemize yardımcı oldu.

### 29-Hedeflerinize ulaşamadığınız bir zamanı anlatın?

--Hayatta bazı başarısızlıklar kaçınılmazdır. Cesur ve gözü pek olanlar birçok yeni şey denerler ve bu nedenle çok daha sık başarısız olurlar. Bir şeyi başarmak istediğiniz ama başaramadığınız bir zamanı açıklamaktan korkmayın. Muhtemelen mülakatı yapan kişi, yaşadığınız başarısızlıkla nasıl başa çıktığınızla daha çok ilgileniyordur. Hatalarınızdan ders alıp almadığınızı ve gelecekte başarılı olmak için motive olup olmadığınızı bilmek ister. Bir hikaye düşündüğünüzde, büyük bir başarısızlık seçmeyin ve dış faktörlerin de başarısızlığınızı etkilediği bir hikaye seçmeye çalışın. Kariyerinizin ilk aşamalarında olduğunuz göz önüne alındığında, sizin açınızdan deneyimsizlik de sorun değildir. Başarısızlığınızın nedeni olarak gelecekte işinizi olumsuz etkileyebilecek nitelikleri göstermeyin (örneğin detaylara dikkat, baskıyla başa çıkma becerisi, vb.)
Olumsuz bir durumu değerli bir öğrenme deneyimine dönüştürdüğünüzü göstermeniz çok önemlidir. Bu, mülakatçı üzerinde harika bir izlenim bırakacaktır.

Geçen yıl, bir yaz stajı fırsatı bulmaya çok hevesliydim ancak bunu başaramadım. Bunun arkasındaki ana nedenlerden biri şu anda karşı karşıya olduğumuz zorlu iş piyasasıydı. Bununla birlikte, çok deneyimsiz olduğuma ve iyi bir fırsat bulmanın ne kadar zor olduğunu fark etmediğime inanıyorum. Bu yıl tamamen farklı bir yaklaşım sergiledim. Dersimi çok iyi aldığım söylenebilir. Kasım ayından itibaren kendimi hazırlamaya başladım ve takip etmek istediğim fırsatların kısa bir listesini oluşturdum. Ardından tüm potansiyel işverenleri araştırdım ve gerçekten ilgi çekici olanları seçtim. CV'm ve kapak mektuplarım üzerinde çalışmak ve mülakatlara hazırlanmak için daha fazla zamanım oldu. Tabii ki aynı hatayı ikinci kez yapmayacaktım.

### 30-Sizi neden işe almalıyız?

--Bu soru “Şirketimize nasıl değer katarsınız?” sorusuna çok benzer. İşe Alım Yöneticisi, işe alınmanız fikrini ona satmanız için size meydan okur. Profiliniz satılması gereken üründür. Kalemle verdiğimiz örneği hatırlıyor musunuz?
Çoğu insan niteliklerini ve yeterliliklerini sıralamaya başlar ve bu sırada doğru sinire dokunacaklarını umar. Ancak izlenecek yol bu değildir. İşe Alma Yöneticisi özgeçmişinizi okumuştur, kimlik bilgilerinizi zaten biliyordur. Anlamak istediği şey, zor bir soruyla başa çıkıp çıkamayacağınız ve geçerli bir noktaya değinirken ikna edici olup olamayacağınızdır. Bunun yerine cevabınızı bir soruyla açmaya çalışın.

Yönetici: Bu iş için başvuran bu kadar çok kişi varken neden sizi işe alalım?

İş Arayan: Harika bir soru. Ama ben de size bir şey sormak istiyorum. Sorabilir miyim?

Yönetici: Tabii, buyurun.

İş Arayan: Firmanızda iyi bir Analist nasıl olur?

Yönetici: Biz çok yetenekli insanlar arıyoruz.

SORULAR bağımsızdırlar ve baskı altındayken bile hızlı öğrenebilirler. Bu mantıklı mı?

İş Arayan: Elbette, mantıklı. Firmanızın faaliyet gösterdiği ortamın bu tür nitelikler gerektirdiğini tahmin edebiliyorum. Zaten bu pozisyona başvurmamın nedeni de tam olarak buydu. Dinamik ortamınızın bir parçası olmak istiyorum. Hızlı öğrenebiliyorum ve değişen koşullara kolayca uyum sağlayabiliyorum.

Kulağa çok daha hoş geliyor, değil mi?
Bu soruya başarılı bir yanıt verebilmek için mülakatı yapan kişiyle iyi iletişim kurmanız ve tam olarak ne aradıklarını anlamanız gerekir. Aksi takdirde, sizi neden işe almaları gerektiğini bilemezsiniz ve cevabınız karanlıkta kalmış olur.

### D-Veri Analisti Mantık Mülakat Soruları

### 31-Bir araba saatte ortalama 30 mil hızla 60 millik bir mesafe kat eder. Tüm yolculuk boyunca saatte ortalama 40 mil hız yapmak için arabanın dönüş yolunda (aynı yolu kullanarak) ne kadar hızlı gitmesi gerekir?

Her iki yönde kat edilmesi gereken toplam mesafe 120 mildir. Elde etmemiz gereken ortalama hız 40 mildir; bu nedenle, bunu başarmak için otomobilin 3 saat boyunca seyahat etmesi gerekir:

120 mil/saatte 40 mil = 3 saat

Araba zaten iki saattir seyahat ediyor:

Saatte 60 mil/30 mil = 2 saat

Yani, dönüş yolunda sadece 1 saat seyahat etmesi gerekiyor. Mesafe 60 mil. Bu nedenle arabanın saatte 60 mil hızla gitmesi gerekir.



